His §ystem (gf Governmenl. ιΙ 3

famam paci circumdedit, quae vel incuria vel intoleran-
tia priorum haud minus quarn bellum timebatur. Sed,
ubi aestas advenit, contracto exercitu multus in agmine,
laudare modestiam, disjectos coercere: loca castris ipse
capere, aestuaria ac silvas ipse praetentare; et nihil
interim apud hostes quietum pati, quo minus subitis

excursibus popularetur ; atque, ubi satis terruerat, par-

cendo rursus irritamenta pacis ostentare. Quibus rebus
multae civitates, quae in illum diem ex aequo egerant,
datis obsidibus, iram posuere, et praesidiis castellisque

circumdatae, 'tanta ratione curaque ut nulla ante Bri-

tanniae nova pars pariter illacessita transierit.

XXI. Sequens hiems saluberrimis consiliis absumpta.
Namque, ut homines dispersi ac rudes eoque bello
faciles quieti et otio per voluptates assuescerent, hor-
tari privatim, adjuvare publice, ut templa fora domos
exstruerent, laudando promptos et castigando segnes,
Ita honoris aemulatio pro necessitate erat. Jam vero
principum filios liberalibus artibus erudire, et ingenia
Britannorum studiis Gallorum anteferre, ut, qui modo
linguam Romanam abnuebant, eloquentiam concupisce-
rent. inde etiam habitus nostri honor et frequens toga,
paulatimque discessum ad delenimenta vitiorum, porti-
cus et balnea et conviviorum elegantiam ; idque apud
imperitos humanitas vocabatur, culn pars servitutis
esset.

ΧΧΠ. Tertius expeditionum annus novas gentes aper-
uit, vastatis usque ad Tanaum (aestuario nornen est)
nationibus Qua formidine territi hostes quamquam con-
flictatum saevis tempestatibus exercitum lacessere non
ausi3 ponendisque insuper castellis spatium fuit. An-
notabant periti non aliurn ducem opportunitates locorum
sapientius legisse. Nullum ab Agricola positum cas-
tellum aut vi hostium expugnatum aut pactione ac fuga
desertum; crebrae eruptiones; nam adversus moras

,,..

10

15

20

25

30

35

